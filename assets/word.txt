nomen mihi est Cloelia puella parva
Romana sum puella decem annorum
sum decem annos Romae cum patre
et matre habitavi decem annos
semper laeta eram decem annos tuta
et numquam in periculo eram
nunc in magno periculo sum
timeo sed tamen puella Romana
sum civis Romana sum non lacrimo
cives Romani fortes sunt cives
Romani in periculo non timent sed
pugnant cives Romani audaces sunt
cives Romani in periculo non
lacrimant sed res audacissimas
gerunt ego quoque fortis sum ego
quoque audax sum non lacrimabo
pugnabo
in castris hostium sum pater et
mater in castris non sunt pater et
mater in urbe sunt nunc in urbe cum
patre et matre non sum sed in castris
cum hostibus
cur in castris hostium sum rem
totam tibi narrabo
in castris hostium captiva nunc sum
sed in urbe cum matre et patre
habitabam patrem et matrem amo et
videre volo matri nomen est Valeria
patri nomen est Quintus Cloelius
Siculus Vocula pater est vir magnus
sed tacitus est mater tacita non est
et semper mihi fabulas narrat
fabulae mihi placent cum domi
eram domum relinquere volebam
magnas res gerere volebam sicut in
fabulis puellae Romanae res magnas
non gerunt puellae Romanae semper
domi manere et vestimenta facere
debent
olim domi ego et mater vestimenta
faciebamus Lucretia amica matris
nobiscum quoque vestimenta
faciebat bona mulier erat et semper
mihi fabulas de magnis rebus gestis
narrabat vestimenta facere mihi non
placet de magnis rebus gestis semper
fabulas audire volebam
mater fabulam audire velim
et quam fabulam audire velis
Cloelia mater inquit
fabulam de puella quae vestimenta
non faciat
mater et Lucretia riserunt fabulam
de illa Camilla tibi narrabo Lucretia
inquit et hanc fabulam narrare
incepit
olim vir erat qui rex urbis fuerat
sed cives regem nolebant et virum
expulserunt rex ex urbe fugere
debuit vir filiam infantem habebat
nomen filiae Camilla erat
vir fugiebat et ad flumen venit aqua
in flumine celerrima erat
aqua in flumine celerrima est
pater secum inquit aqua celer
infantibus periculo est cum infante
trans flumen ire non possum
subito pater consilium cepit pater
telum habebat ad telum Camillam
ligavit
rex hoc votum fecit Diana dea
virginum et silvarum serva filiam
meam filiam meam tibi dabo filia
mea virgo semper erit et pudicitiam
servabit itaque pater telum cum
infante trans flumen emisit
audivitne Diana votum regis pater
trans flumen iit et filiam parvam in
ripa vidit infans tuta in illa ripa
erat infans neque mortua neque in
periculo erat sed vivebat et ridebat
o filia mea tuta es pater clamavit
Diana te servavit semper tu amica
Dianae eris pudicitiam semper
serva et noli cupere viros
pater Camillae votum non rupit
cum illa puella erat in silvis cum
patre habitabat vestimenta facere
numquam debebat fortis erat et
audax sicut miles gladio et telis
pugnabat neque viros cupiebat sed
semper virgo erat sicut Diana et
pudicitiam servavit
Camilla fortis et audax erat in silvis
habitare et gladio telisque pugnare
volo fortis sum et viros non cupio
clamavi
cum hostes ad Italiam venerunt
Camilla Italiam servare volebat
contra hostes bellum gessit pro
Italia fortiter pugnabat multos viros
fortes gladio telisque interfecit
omnes hostes eam videbant et
timebant
sed subito Camilla virum vidit qui
vestimenta splendida gessit illa haec
vestimenta splendida vidit et statim
cupivit
numquam vestimenta tam
splendida vidi neque habui
Camilla secum inquit
virgo fortis ad virum celeriter iit
unus ex hostibus eam vidit et in eam
telum emisit quia Camilla eum non
vidit mortua est telum hostis eam
interfecit
eheu miseram Camillam clamavi
Cloelia Lucretia inquit mulieres
vestimenta non bellum facere
debent vestimenta splendida nobis
magis placent quam mors et bellum
mulieres domi esse debent et viri
bellum gerere debent
vestimenta mihi non placent
clamavi
visne per urbem nuda ire inquit
mater vestimenta tibi certe
placent omnes risimus sed postea
non ridebamus quia mors ad
Lucretiam et bellum ad urbem
venerunt
postea cum matre iterum vestimenta
faciebam subito pater ad nos
celeriter venit
eheu erit bellum
quid inquit mater cur bellum
erit quid dicis
Sextus filius regis scelus magnum
fecit et rex nihil facit Sextus nullas
poenas dedit nos regem expellemus
et rex filiusque poenas dabunt
quod scelus magnum fecit
Lucretia amica tua mortua est
a a eheu mater clamavit et
lacrimare incepit interfecitne Sextus
Lucretiam cur
Sextus Lucretiam non interfecit sed
tamen Lucretia mortua est quia
Sextus contra eam scelus magnum
fecit pater rem narrare incepit
Collatinus coniunx Lucretiae cum
Sexto et amicis bibebat Collatinus
Lucretiam laudabat quia eam
multum amabat
Lucretia mea optima mulier est
inquit Collatinus numquam alios
viros spectat neque cupit semper
domi manet et vestimenta facit ut
mulieres debent
tam bonam mulierem numquam
vidi inquit unus e viris coniunx
mea alios viros non spectat neque
cupit sed tamen domi non manet
nocte cum amicis per urbem it
certe inquit Sextus Collatine
Lucretia tua quoque numquam domi
manet si tu domi non es
haec quae dico vera sunt inquit
Collatinus tam bona mulier est
Lucretia ut nocte semper sola domi
vestimenta faciat
ad domum Collatini eamus et
videamus inquit Sextus certe illa
quoque cum amicis per urbem it
omnes viri ad domum Collatini
ierunt haec quae Collatinus dixerat
vera erant Lucretia domi erat
neque per urbem cum amicis it illa
tacita vestimenta faciebat
omnes viri Lucretiam laudabant
Lucretia optima mulierum in Italia
est mulier maximae pudicitiae est
Collatinus laetus erat quia omnes
Lucretiam laudabant
subito pater me vidit puella parva
de hoc scelere audire non debet satis
est dicere Lucretiam mortuam esse
et bellum venire inquit pater
Cloelia puella parva est mater
inquit sed bellum erit in bello
hostes scelera contra mulieres
puellasque semper faciunt puellae de
sceleribus audire debent
haec quae dixisti vera sunt inquit
pater tristis et rem iterum narrare
incepit
Sextus cum tam bonam mulierem
vidit statim eam cupivit postea
cum Collatinus domi non erat
Sextus in domum Lucretiae nocte iit
illa eum non cupiebat sed tamen
Sextus eam cepit et pudicitiam
violavit Lucretia cum illo pugnare
non poterat cum Sextus eam
reliquit Lucretia ad domum patris
iit et totam rem narravit
quia Sextus pudicitiam meam
violavit inquit mulier tristissima
votum matrimonii rupi ego dehinc
vivere non debeo subito Lucretia e
vestimentis gladium cepit et ipsa se
interfecit pater eam servare non
poterat mortua statim erat
mater clamavi nunc ego quoque
lacrimabam cur cur Lucretia ipsa
se interfecit nonne Sextus mortuus
esse debet neque Lucretia misera
illa Lucretia mulier maximae
pudicitiae erat quia Sextus
pudicitiam Lucretiae violavit illa
dehinc vivere nolebat
quid est pudicitia
quod virtus est viris pudicitia est
mulieribus multa pudicitia est bonae
mulieri mulier cui nulla pudicitia est
nulli amici sunt si mulier se viro dat
et vir non est coniunx votum
matrimonii rumpit cum Sextus
pudicitiam Lucretiae violavit votum
matrimonii illius quoque violavit
Lucretia ipsa votum non rupit
Sextus scelus fecit Lucretia ipsa
nullum scelus fecit
haec quae dixisti vera sunt inquit
mater sed tamen homines vota
rumpere non debent nefas est votum
rumpere si homo votum rumpit dei
irati sunt et ille homo poenas semper
dat
fabulam de votis tibi narrabo fabula
est de illa Kallistone quae votum
rupit et poenas dedit inquit mater
et hanc fabulam narrare incepit
? fabula de Kallistone ?
dea Diana in silvis cum virginibus
amicis habitabat Kallisto virgo erat
et cum Diana habitare volebat
Kallisto Dianae hoc votum fecit ego
semper virgo ero et amica tibi
Diana numquam viros cupiam et
semper pudicitiam servabo Diana
et virgines semper pudicitiam eius
laudabant
olim Iuppiter eam vidit et statim
cupivit Kallistonem illam cupio
Iuppiter secum inquit sed certe
haec virgo amica Dianae me non
cupiet itaque Iuppiter in formam
Dianae se mutavit et ad Kallistonem
iit
amica mea inquit Iuppiter da
mihi osculum
cum Kallisto ad eum venit et
osculum dedit Iuppiter eam cepit
Kallisto cum deo pugnare non
poterat Iuppiter eam violavit et
reliquit Kallisto tristissima ad
Dianam et amicas iit
nonne tu votum mihi fecisti inquit
Diana cum eam vidit pudicitia tua
violata est nunc tu neque virgo es
neque amica mea dea iratissima
Kallistonem e silvis expulsit
Iuppiter scelus fecit neque Kallisto
ipsa sed tamen quia Kallisto votum
rupit Diana iratissima erat et
Kallisto poenas dedit
certe Lucretia votum rumpere
noluit neque Sextum cupivit inquit
mater sed nefas est votum rumpere
et quia Lucretia votum rupit poenas
dedit
cum de morte Lucretiae audiverant
omnes Romani iratissimi erant sicut
ego illa Lucretia optima mulier
Romana fuerat pudicitiam et
virtutem Lucretiae nos omnes
laudabamus Sextum mortuum esse
volebamus Tarquinius qui erat rex
Romae et pater Sexti nihil fecit
Sextus nullas poenas dedit in urbe
omnes multa de rege et filio dicebant
Tarquinius filium ex urbe expellere
debet alii Romani clamabant
nos et Tarquinium et filium
interficere debemus alii Romani
clamabant
Sextus et Tarquinius Romanos iratos
timebant et ex urbe fugerunt
postea nos omnes Romani hoc votum
fecimus Roma dehinc numquam
regem habebit Romani duos
magnos viros duces fecerunt
Collatinum qui coniunx Lucretiae
fuerat et Brutum
Tarquinius ad amicum Porsennam
fugit Porsenna rex Etruscorum erat
Porsenna et Tarquinius milites
Etruscos ad urbem duxerunt bellum
erat
cum bellum incepisset adhuc tamen
puella parva laeta eram tuta in urbe
eram olim ad domum amicae ii
nomen amicae Iunia erat decem
annorum quoque erat mater Iuniae
multa vestimenta splendida habebat
haec vestimenta nos spectabamus
subito patrem Iuniae audivimus
pater Iuniae erat Brutus ille unus e
ducibus Romanis
eamus inquit Iunia et patri
salutem dicamus
celeriter iimus ad patrem Iuniae sed
subito Collatinum et tertium virum
vidimus Brutus pater Iuniae et
Collatinus duces Romani erant certe
hic tertius vir quoque magnus erat
tacitae eramus quia de bello audire
volebamus
Muci nonne tu in castra hostium
solus iisti mortuus esse debes
inquit Collatinus
nomen tertio viro Mucius erat hoc
quod dicis verum est inquit Mucius
sed Porsenna ipse rex Etruscorum
me non interfecit sed emisit
Mucius totam rem narravit
trans flumen ad castra hostium ii
solus ii et tacitus quia Porsennam
interficere volebam vestimenta
Etrusca gerebam itaque hostes me
neque ceperunt neque interfecerunt
in castris hostium omnes milites
duos viros spectabant unus
militibus aliquid dicebat et alter
audiebat vestimenta splendida
gerebant
certus eram hos viros esse duces
Etruscorum unus e viris erat
Porsenna rex Etruscorum sed quis
erat alter non certus eram sed
tamen ad hos viros celeriter ii
gladio unum interfeci sed tamen
alter adhuc vivebat milites me
statim ceperunt et ad alterum virum
duxerunt
quis es certe tu es hostis non
Etruscus vir inquit
Gaius Mucius sum civis Romanus
ad castra hostium veni quia regem
Porsennam interficere volebam
vir iratus erat Porsenna ego sum
rex Etruscorum scribam meum
neque me tu interfecisti ego ipse
quem interficere volebas te
interficiam
ego non timebam primus sum et
mortuus ero sed tamen trecenti alii
viri Romani quoque te interficere
volunt et venient tu mortuus eris
quia nos Romani fortes et audaces
sumus Romani neque periculum
neque mortem timemus virtus est
maior Romanis quam vita res
magnas gerere nobis magis placet
quam vivere
subito manum dextram in ignes
posui cum ignes manum
consumerent tacitus tamen eram
nihil dixi sed regem spectavi
Porsenna vidit ignes manum meam
consumentes et statim me laudavit
Muci inquit vir maximae virtutis
es tam fortem virum interficere
nolo te emittam i ad urbem et vive
nunc inquit Mucius tristis in
urbe sum et vivo sed tamen regem
interficere non poteram et ignes
manum dextram consumpserunt
dehinc gladium tenere non possum
neque cum hostibus Romae
pugnare
subito milites Romani in domum
venerunt milites Romani virum in
domum Iuniae duxerunt vir
vestimenta Etrusca gerebat hostis
erat
estisne Brutus ille et Collatinus ille
duces Romani inquit vir Etruscus
duces Romani sumus quis es et
quid vis inquit Brutus
Porsenna ipse rex Etruscorum
nuntium tibi misit vir Etruscus
ducibus hoc nuntium dixit
Porsenna rex Etruscorum Bruto et
Collatino ducibus Romanis salutem
dicit
magnam rem gestam vidi virtus
illius civis Romani Gaii Mucii
maxima est cives Romani fortissimi
et audacissimi sunt dehinc contra
Romanos bellum gerere nolo date
mihi captivos decem pueros et
decem puellas qui filii maximorum
Romanorum sunt milites ego ab
urbe ducam si Romani nobiscum
dehinc pugnabunt captivos
interficiam
statim ego et Iunia timebamus nos
filiae maximorum Romanorum
eramus nos ipsae certe eramus duae
e captivis qui ad castra hostium ire
deberent
itaque in castris hostium captiva
sum Iunia quoque captiva est Iunia
et aliae puellae timent et lacrimant
ego quoque timeo quia puella parva
sum sed tamen non lacrimo non
lacrimabo quia civis Romana sum
Romani fortes et audaces sunt civis
Romana captiva esse non debet ego
captivos e periculo ducam
amicae inquam nolite timere
nolite lacrimare
Cloelia inquit Iunia puellae
parvae sumus cum matribus domi
esse debemus in castris hostium esse
non debemus in periculo magno
sumus
haec quae dixisti vera sunt
inquam puellae parvae sumus et
nobis magis placet domi esse quam in
periculo sed tamen nos quoque
Romanae sumus nonne Romani
fortes et audaces sunt omnes nos
audivimus de rebus gestis illius
Mucii virtutem alterius Romani
vobis narrabo neque est fabula sed
res vera
rem narrare incipio
nunc nos sumus in castris hostium
quae trans flumen ab urbe est
olim pons erat in flumine milites
Etrusci trans pontem in urbem ire
volebant milites Romani pontem
rumpere volebant ne Etrusci trans
pontem ire possent Romani simul
cum hostibus pugnare et pontem
rumpere non poterant
vir fortis et audax Horatius
clamavit milites Romani pontem
rumpite in ripa altera manebo cum
hostibus solus pugnabo
ille in ripa altera trans flumen
mansit et solus cum hostibus
pugnabat cum hostes in eum multa
tela emitterent Horatius tamen
gladio cum multis hostibus
pugnabat
cum Romani pontem ruperant
Horatius in flumine per aquam
celerrimam ad ripam iit hostes
adhuc tela in eum emittebant sed
tamen Horatius tutus ad ripam
venit quia ille solus cum hostibus
pugnaverat milites Romani pontem
rumpere potuerunt et urbem
servaverunt
Horatius ille certe fortis et audax
est inquit Iunia sed vir et miles
est nos puellae sumus non viri nos
captivae sumus non milites viri et
milites magnas res gerunt non
puellae puellae domi manere et
vestimenta facere debent
haec quae dixisti vera sunt iterum
inquam puellae sumus sed tamen
nonne audivistis de illa Lucretia
quae mulier maximae pudicitiae
erat Lucretia illa non erat vir sed
tamen magna cum virtute pro
pudicitia mortua est
haec quae Cloelia dixit vera sunt
inquit una e puellis Lucretia fortis
et audax erat nos quoque fortes et
audaces esse possumus
aliae puellae adhuc timent sed tamen
nunc se ipsas servare volunt tacitae
consilium capimus nunc dies est
cum nox venerit fugiemus
nox obscura est hostes nos non
spectant quia bibunt hostes quoque
bellum gerere nolunt et domum ire
volunt itaque hostes nos non vident
per castra hostium ego et puellae
imus pueri nobiscum non sunt quia
in altera parte castrorum sunt dux
puellarum sum per castra non
celeriter imus sed tacitae repimus
sicut serpentes nihil dicimus neque
clamamus neque lacrimamus
ad ripam venimus aqua celerrima
est aliae puellae timent nolite
timere amicae inquam nos
Romanae sumus fortes et audaces
sumus timebatne Horatius ille qui
cum omnibus hostibus solus
pugnavit timebatne Mucius ille qui
ipse manum in ignes posuit
timebatne Lucretia illa trans hoc
parvum flumen ire debemus et tutae
erimus
in aquam obscuram imus omnes nos
in aqua sumus subito aliquid
audimus
hostis clamat aliquid video aliquid
in aqua est
nunc nox tacita non est nunc omnes
clamant audimus hostes tela
emittere tela ad nos veniunt aliae
puellae timent ego quoque timeo
sed tamen dux sum et civis Romana
nolite timere Romanae ite ite
celeriter trans flumen sicut Horatius
ille
ad ripam alteram venimus tutae
sumus hostes nos adhuc vident sed
tamen tutae sumus quia tela trans
flumen emittere non possunt
ad ripam venimus tutae sumus
clamo
sumusne tutae hostes nos adhuc
vident Iunia inquit
noli timere Iunia hostes nos adhuc
vident sed tamen tela trans flumen
emittere non possunt tutae sumus
nunc ite ad urbem per noctem
obscuram nos ad urbem celeriter
imus
tuta ego sum et domi lacrimo quia
laetissima sum cum matre et patre
sum ut puella parva esse debet cum
mater me vidit clamavit o filia mea
timebam ne dehinc te numquam
viderem mater mihi multa oscula
dat sed pater mihi oscula non dat
pater cur mihi oscula non das
nonne laetus es quia domi sum
filia mea inquit pater et mihi
oscula dat laetissimus sum quia tu
tuta es et quia te videre possum sed
tamen tu in periculo adhuc es tu
captiva es et captiva in castris
hostium esse debet quia tu fugisti
nos omnes Romani iterum in
periculo sumus
quid clamo cur in periculo
sumus fortiter ego e castris fugi et
captivas servavi nonne civis Romana
sum nonne civis Romana fortis et
audax esse debet
a inquit mater hoc quod pater
dixit verum est captiva est votum
nefas est votum rumpere
votum inquam
captivae sunt votum quod nos
Romani fecimus inquit pater
Porsenna dixit dehinc se nobiscum
pugnaturum non esse si sibi captivos
daremus pugnare noluimus et ei
captivos dedimus cum tu captivas e
castris duxisti hoc votum rupisti
tacita sum nefas est votum rumpere
homines vota rumpere non debent
timeo tamen timeo magis quam cum
per castra hostium ibam et timeo
magis quam cum hostes tela in me
emittebant captiva esse nolo ad
castra hostium iterum ire nolo
quid aliquid audio qui veniunt
cur
duces Romani ipsi sunt Brutus et
Collatinus ipsi ad domum meum
venerunt viri magni sunt et
vestimenta splendida gerunt
pater ducibus salutem dicit
salvete Brute et Collatine inquit
pater fortasse non mihi aliquid
dicere vultis sed filiae meae
verum est inquit Brutus Cloeliae
aliquid dicere volumus et nunc
duces me ipsam spectant
quid duces Romani aliquid dicere
volunt non patri sed mihi ipsi
puella Romana sum et decem
annorum sum duces tamen Romani
ipsi Brutus et Collatinus mihi
aliquid dicere volunt nunc timeo
audax tamen ero et non fugiam
Brutum et Collatinum specto et
salutem dico salvete duces
inquam
salve Cloelia Collatinus inquit
coniunx mea illa misera Lucretia
multa de te dixit semper dicebat
audacem puellam te esse
salve Cloelia Brutus inquit puella
fortissima et audacissima es rem
magnam gessisti quia captivas
servavisti Iunia filia mea quoque
captiva erat et eam servavisti sed
nunc tu Romam ipsam quoque
servare potes
duces specto quid facere debeo
Porsenna rex Etruscorum iratus
erat quia tu captivas e castris duxisti
sed tamen virtus tua ei placuit nunc
decem captivas non vult sed unam
te ipsam inquit Collatinus
timeo ad castra ire nolo mater
tacita inquam debeone ad castra
ire
debes filia mea mater inquit tu
es votum quod Romam servare
potest
matri et patri oscula do et eos
relinquo non lacrimo civis Romana
sum et fortis et audax non
lacrimabo
itaque trans flumen iterum eo neque
nox est sed dies milites Romani me
ad castra hostium ducunt trans
flumen eo non sicut serpens sed
sicut miles Romanus neque repo sed
in equo eo neque tacita eo sed cum
tubis omnes Romani in ripa sunt et
me spectant nomen meum clamant
timeo sed tamen non lacrimo quia
omnes me spectant civis Romana
sum et fortis
trans flumen est Porsenna ille cum
rege sunt pueri Romani quos servare
non poteram rex Etruscus me videt
salve rex inquam timeo sed
tamen non lacrimo quia civis
Romana sum
salve puella inquit rex et ridet
parva puella es sed magnae sunt res
gestae tuae
nihil dico regem specto
multos viros Romanos vidi inquit
rex et multas res gestas audaces
virorum numquam vidi puellam res
gestas tam audaces facere certe tu es
fortissima et audacissima omnium
Romanorum
ridetne rex me certa non sum nihil
dico regem specto
itaque puella tibi haec est optio si
tu mecum ibis pueri Romani domum
ire poterunt si manebis cum matre
ut puellae parvae debent pueri
Romani mecum manebunt
servabisne te ipsam an pueros
certa non sum debeone me ipsam
servare certe domi manere volo
matrem et patrem amo et domum et
urbem sed tamen civis Romana sum
et audax et fortis pueri quoque sunt
Romani si pueri Romae habitabunt
viri Romani erunt si cum Etruscis
habitabunt hostes erunt certe domi
manere et me ipsam servare volo sed
quoque Romam servare volo
hoc est votum meum Romam
semper servabo
pueri Romani fortes et audaces sunt
et cum viri erunt cum hostibus
Romae pugnabunt tecum ibo et
Roma filios suos tenere poterit
itaque ego Cloelia quae decem
annorum sum domum relinquam et
ad urbem Etruscorum ibo pro domo
pugnabo ut Camilla pro Italia
pugnavit votum meum tenebo ut
Lucretia et Kallisto vota sua tenere
volebant
cum hostibus habitabo et fortasse
matrem patremque meum numquam
dehinc videbo puella parva sum sed
tamen non lacrimabo fortis ero et
audax quia civis Romana sum
multis annis postea Romani adhuc
haec res gestas Cloeliae laudabant
quia puella maximae virtutis erat
Romani Cloeliae statuam posuerunt
Cloelia illa in equo est et fortiter prae
se spectat fortasse castra
Etruscorum pro se videt certe non
timet quia civis Romana est et fortis
et audax
